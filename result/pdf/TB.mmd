![](images/0_0.jpg)


<--- Page Split --->
![](images/1_0.jpg)

 

<center>སངས་རྒྱས་ཤཱཀྲུ་ཐུབ་པ་ལ་ཕྱག་འཚལ་ལོ།།</center>

<--- Page Split --->

༄༅། །བུ་མོ་མ་ཧཱུ་གིའི་མདོ་ཞེས་བྱ་བ་ བཞུགས་སོ། ། 

མཁན་པོ་བསོད་དར་རྒྱས་ཀྱིས་བསྒྱུར།

<--- Page Split --->

# ༄༅། །བུ་མོ་མ་ཏཾ་གིའི་མདོ་ཞེས་བྱ་བ་ བཞུགས་སོ། ། 

འདི་སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་ རྒྱལ་པོའི་ཁབ་རྒྱལ་བུ་རྒྱལ་བྱིན་གྱི་ཚལ་མགོན་མེད་ཟས་སྦྱིན་གྱི་ཀུན་ དགའ་ར་བ་ན་བཞུགས་སོ། ། 

དེའི་ཚེ། དགེ་སློང་ཀུན་དགའ་བོས་ལྷུང་བཟེད་བསྣམས་ནས་ བསོད་སྙོམས་ལ་གཤེགས་སོ། །བསོད་སྙོམས་ལ་བྱོན་ནས་ཀྱང་ཆུའི་ འགྲམ་ཞིག་ཏུ་རྒྱུ་ནས་སོང་ངོ། །ཆུ་འགྲམ་དུ་བུད་མེད་གཅིག་གིས་ཆུ་ ཁྱེར་བ་མཐོང་ནས་དེ་ལ་ཆུ་བསླངས་སོ། །བུད་མེད་ཀྱིས་ཆུ་བྱིན་རྗེས་ ཀུན་དགའ་བོའི་རྗེས་སུ་འབྲངས་ཤིང་ཁོང་གི་བཞུགས་གནས་མཐོང་

<--- Page Split --->

སའི་བར་དུ་འོངས་སོ། ། 

དེ་ནས་བུ་མོ་དེ་རང་གི་ཁྱིམ་དུ་ལོག་ནས་མའི་དྲུང་དུ་འོངས། བུ་ མོའི་མའི་མིང་ལ་མ་ཏཾ་ཞེས་བྱའོ། །བུ་མོ་ཁྱིམ་དུ་ལོག་རྗེས་ས་སྟེང་དུ་ ཉལ་ནས་དུ་བཞིན་དུ་འདུག་གོ །མས་བུ་མོ་ལ་སྨྲས་པ། ཁྱོད་ཅིའི་ཕྱིར་ འདི་ལྟར་མྱ་ངན་བྱེད་ཅིང་སྨྲེ་སྔགས་འདོན་པ་ཡིན། །བུ་མོས་མ་ལ་སྨྲས་ པ། མ་ལགས། ཁྱེད་ཀྱིས་བདག་གཞན་སུ་ལ་ཡང་བག་མར་མ་སྟེར་ ཅིག བདག་གིས་ཆུ་འགྲམ་ནས་ཆུ་ཁྱེར་བའི་སྐབས་སུ་དགེ་སྦྱོང་ཞིག་ འོངས་ནས་བདག་ལ་ཆུ་བསླངས་སོ། །བདག་གིས་ཁོའི་མཚན་དྲིས་ པས་ཀུན་དགའ་བོ་ཞེས་བྱའོ། །བདག་ནི་ཀུན་དགའ་བོའི་ཁྱོ་མོར་འདོད་ དོ། །གལ་ཏེ་མ་ཡིས་མ་གནང་ན་བདག་གཞན་སུ་ལ་ཡང་བག་མར་འགྲོ་ བར་མི་བྱེད་དོ་ཞེས་སྨྲས། དེ་ནས་མ་ཕྱི་རོལ་དུ་སོང་ནས་ཀུན་དགའ་བོ་ སུ་ཡིན་དྲིས་པས་ཀུན་དགའ་བོ་ནི་སངས་རྒྱས་བཅོམ་ལྡན་འདས་ཀྱི་ཉེ་ གནས་ཡིན་པར་ཤེས་སོ། །

<--- Page Split --->

མས་དེ་ཤེས་ནས་བུ་མོ་ལ་སྨྲས་པ། ཀུན་དགའ་བོ་ནི་སངས་རྒྱས་ ཀྱི་ཉེ་གནས་ཡིན་ཞིང་ཆོས་ཉམས་སུ་ལེན་པ་པོ་ཡིན་པས་ཁྱོད་ཀྱི་ཁྱོ་ག་ བྱེད་པར་མི་རིགས་སོ། །བུ་མོ་དུ་ཞིང་བཟའ་བ་ཏུང་ལ་ཡང་ལོངས་སུ་མི་ སྤྱད་ནས་མ་ལ་དྲིས་པ། མ་ལགས། ཁྱེད་ཀྱིས་སྔགས་ཀྱི་སྒྱུ་ཐབས་ ཤེས་པ་མ་ཡིན་ནམ། དེ་ནས་མ་ཕྱི་རོལ་དུ་སོང་ནས་དགེ་སློང་ཀུན་ དགའ་བོ་བསོད་སྙོམས་སུ་གདན་དྲངས་རྗེས་ཁྱིམ་དུ་ལོག བུ་མོས་དེ་ ལྟར་མཐོང་ནས་ཤིན་ཏུ་དགའ་བར་གྱུར། 

མ་ཡིས་ཀུན་དགའ་བོ་ལ་སྨྲས་པ། བདག་གི་བུ་མོས་ཁྱེད་བཟའ་ཟླ་ རུ་འདོད་དོ། །ཀུན་དགའ་བོས་སྨྲས་པ། བདག་ནི་ཚུ་ལ་ཁྲིམས་སྲུང་བ་ པོ་ཡིན་པས་བུད་མེད་གསོ་བར་མི་བྱའོ། །ཡང་མས་སྨྲས་པ། བདག་གི་ བུ་མོས་ཁྱེད་ཉིད་བཟའ་ཟླ་རུ་མ་ཐོབ་ན་མོ་རང་ལྕེབས་ནས་འཆི་བར་ གདའོ། །ཀུན་དགའ་བོས། བདག་ནི་སངས་རྒྱས་བཅོམ་ལྡན་འདས་ལ་ བསྙེན་བཀུར་བྱེད་མཁན་ཡིན་པས་བུད་མེད་དང་མཉམ་དུ་ལོག་པར་ སྤྱོད་པར་མི་འདོད་དོ་ཞེས་སྨྲས། དེ་ནས་མ་ནང་དུ་འོངས་ནས་བུ་མོ་

<--- Page Split --->

ལ། ཀུན་དགའ་བོ་ཁྱོད་ཀྱི་བཟའ་ཟླ་རུ་མི་འདོད་དོ། ། 

ཁོང་ནི་ཆོས་ཀྱི་ལམ་ཉམས་སུ་ལེན་པ་པོ་ཡིན་པས་བུད་མེད་གསོ་ བར་མི་འདོད་དོ་ཞེས་སྨྲས། བུ་མོ་དུ་བཞིན་དུ་མ་ལ་སྨྲས་པ། ཁྱེད་ཀྱིས་ སྔགས་ཀྱི་སྒྱུ་ཐབས་ཤེས་པ་མ་ཡིན་ནམ། མས་སྨྲས་པ། འཇིག་རྟེན་གྱི་ ཁམས་སུ་སངས་རྒྱས་དང་དགྲ་བཅོམ་པ་དག་ལས་ལྷག་པའི་སྒྱུ་ཐབས་ མེད་དོ། །བུ་མོས་སྨྲས་པ། མ་ལགས། ཁྱེད་ཀྱིས་ཁང་པའི་སྒོ་དང་སྐར་ ཁུང་དག་ལེགས་པར་བརྒྱབ་ནས་ཀུན་དགའ་བོ་ཕྱི་རོལ་དུ་འགྲོར་མ་ གཞུག་དང་། དགོང་མོའི་དུས་སུ་ཁོ་རང་རང་ཤུགས་ཀྱིས་ངའི་ཁྱོ་ག་ རུ་འགྱུར་རོ། ། 

དེ་ནས་མས་སྒོ་དང་སྐར་ཁུང་སོགས་བརྒྱབ་ནས་སྔགས་ཀྱི་སྒྱུ་ ཐབས་ལ་བསྟེན་ཏེ་ཀུན་དགའ་བོ་ཡོངས་སུ་བཅིངས་པར་བྱས་ སོ། །ཉིན་དེའི་དགོང་མོར། མ་ཡིས་བུ་མོའི་མལ་ས་རྣམས་ལེགས་པར་ བྱས། བུ་མོས་དེ་དག་མཐོང་ནས་ཧ་ཅང་དགའ་སྟེ་རང་ཉིད་ལ་ཡང་རྒྱན་

<--- Page Split --->

ཆ་སྣ་ཚོགས་ཀྱིས་སྤྲས་པར་བྱས། དེ་ལྟར་ནའང་། ཀུན་དགའ་བོ་མལ་ སའི་ཕྱོགས་སུ་འགྲོ་བར་མ་བཏུབ་བོ། །མ་ཡིས་ཀུན་དགའ་བོ་བཟུང་སྟེ་ རང་གི་ཁང་པའི་བར་ཁྱམས་སུ་མེ་སྦར་ནས་སྨྲས་པ། ཀུན་དགའ་ བོ། ཁྱེད་བདག་གི་བུ་མོའི་ཁྱོ་ག་མ་བྱེད་ན་མེ་འདི་ཡི་ནང་དུ་འཕེན་པ་ ཡིན་ནོ། ། 

ཀུན་དགའ་བོས་རང་ཉིད་ནི་སངས་རྒྱས་ཀྱི་རྗེས་འཇུག་དགེ་སྤྱོང་ ཡིན་ཡང་དེ་རིང་འདི་ནས་ཐར་ཐབས་མེད་པར་དགོངས་ནས་སེམས་སྐྱོ་ ཞིང་ཡིད་ཆད་པར་གྱུར་ཏོ། །དེ་ནས་སངས་རྒྱས་བཅོམ་ལྡན་འདས་ ཀྱིས་ཀུན་དགའ་བོའི་ཚུལ་མཁྱེན་ནས་བྱིན་གྱིས་བརླབས་པར་བྱས་ པས་ཀུན་དགའ་བོ་གནས་དེ་ལས་ཐར་ཏེ་སླར་ཡང་སངས་རྒྱས་ཀྱི་དྲུང་ དུ་སླེབས་པར་གྱུར་ཏོ། ། 

ཀུན་དགའ་བོས་སངས་རྒྱས་ལ་གསོལ་པ། བདག་ཁ་སང་བསོད་ སྙོམས་སུ་ཕྱིན་སྐབས་ཆུའི་འགྲམ་དུ་བུ་མོ་ཞིག་མཐོང་ནས་དེར་ཆུ་

<--- Page Split --->

བསླངས་རྗེས་སླར་སངས་རྒྱས་ཀྱི་བཞུགས་གནས་སུ་འོངས། དེའི་ཕྱི་ ཉིན། མ་ཏི་གི་ཞེས་པའི་བུད་མེད་ཅིག་གིས་བདག་བསོད་སྙོམས་ལ་ དྲངས། སྐབས་དེར། མ་ཏི་གིས་བདག་བཟུང་ནས་ཁོང་གི་བུ་མོའི་ཁྱོ་ག་ བྱེད་དགོས་ཅེས་སྨྲས། བདག་གིས་ཁོང་ལ། བདག་ནི་སངས་རྒྱས་ཀྱི་ འདུལ་བ་འཛིན་པ་ཡིན་པས་བུད་མེད་གསོ་བར་མི་འདོད་དོ་ཞེས་ གསོལ་ཏོ། །དེ་ནས་མ་ཏི་གིའི་བུ་མོས་ཀུན་དགའ་བོ་རང་གནས་སུ་ ཕེབས་པར་ཤེས་ནས་སེམས་ཧ་ཅང་སྐྱོ་སྟེ་ཁྱིམ་དུ་དྲ་བཞིན་འདུག་གོ། 

མ་ཡིས་བུ་མོ་ལ། ཁོང་ནི་སངས་རྒྱས་ཀྱི་ཉེ་གནས་ཡིན་པས་ བདག་གི་སྔགས་ཀྱི་ནུས་པས་འདྲེན་མི་ནུས་ཅེས་ཁྱོད་ལ་སྔར་ནས་ སྨྲས་པ་མ་ཡིན་ནམ་ཞེས་སྨྲས། བུ་མོ་དྲ་བཞིན་དུ་ཀུན་དགའ་བོ་ སེམས་སུ་འཕྲེང་བར་བྱས། དེའི་ཕྱི་ཉིན། བུ་མོ་སླར་ཡང་ཀུན་དགའ་བོ་ འཚོལ་དུ་ཕྱིན། ཀུན་དགའ་བོ་བསོད་སྙོམས་སུ་ཕྱིན་པར་མཐོང་བས་མོ་ རང་ཡང་དེའི་རྗེས་སུ་བསྙེགས་སོ། །

<--- Page Split --->

ཐེངས་རེར་ཀུན་དགའ་བོའི་རྐང་པ་ལ་བལྟ་བར་བྱས། ཐེངས་རེར་ ཀུན་དགའ་བོའི་ཞལ་ལ་བལྟ་བར་བྱས། སྐབས་དེར། ཀུན་དགའ་བོ་ཧ་ ཅང་ངོ་ཚ་ནས་ཕྱོགས་གཅིག་ཏུ་ཡིབ་པར་བྱས། དེ་ལྟ་ནའང་། བུ་མོ་མུ་ མཐུད་དུ་ཁོང་གི་རྗེས་སུ་འབྲངས། ཀུན་དགའ་བོ་སླར་སངས་རྒྱས་ཀྱི་ བཞུགས་གནས་སུ་ཕྱིན་པ་ན་བུ་མོ་ཡང་དེའི་རྗེས་སུ་འོངས་ནས་སྒོ་རུ་ སྲུང་བར་བྱས་སོ། །ཀུན་དགའ་བོ་ཡུན་རིང་ཁང་པའི་ནང་དུ་བཞུགས་ ནས་ཕྱིར་མི་འོང་བས་མཐར་བུ་མོ་རང་ཉིད་རུ་བཞིན་དུ་སོང་ངོ་། ། 

དེ་ནས་ཀུན་དགའ་བོས་སངས་རྒྱས་ལ་གསོལ་པ། མ་ཏི་གིའི་བུ་ མོ་དེ་རིང་ཡང་བདག་གི་རྗེས་སུ་བསྙེགས་སོ། །སངས་རྒྱས་ཀྱིས་མི་ གཞན་ཞིག་མངགས་ཏེ་མ་ཏི་གིའི་བུ་མོ་རང་ཉིད་དྲུང་དུ་འོང་ བཅུག བཅོམ་ལྡན་འདས་ཀྱིས་མ་ཏི་ལ་དྲིས་པ། མ་ཏི། ཁྱོད་ཀྱིས་དེ་ ལྟར་ཀུན་དགའ་བོའི་རྗེས་སུ་བསྙེགས་པས་ཅི་འདོད་པ་ཡིན། བུ་མོས་ སྨྲས་པ། བདག་གིས་ཐོས་པ་ལ་ཀུན་དགའ་བོ་ལ་ཁྱོ་མོ་མེད་པ་དང་།  བདག་ལ་ཡང་ཁྱོ་ག་མེད་པས་བདག་ཀུན་དགའ་བོའི་བཟའ་ཟླ་རུ་བྱེད་

<--- Page Split --->

འདོད་ཅེས་གསོལ་པས། བཅོམ་ལྡན་འདས་ཀྱིས་བུ་མོ་ལ་བཀའ་སྩལ་  པ། ཀུན་དགའ་བོ་ནི་དགེ་སྦྱོང་ཡིན་ལ་སྐུ་ཡང་མེད། ཁྱོད་ཉིད་སྐྲ་དང་ ལྡན་པས་ཁྱོད་ཀྱིས་སྐུ་འབྲེག་པར་འདོད་དམ། གལ་ཏེ་སྐུ་འབྲེག་པར་ འདོད་ན་ཀུན་དགའ་བོ་ཁྱོད་ལ་སྟེར་བར་བྱེད། བུ་མོས་སྨྲས་པ་། བདག་ གིས་སྐུ་འབྲེག་པར་འདོད་དོ། ། 

དེ་ནས་བཅོམ་ལྡན་འདས་ཀྱིས་བཀའ་སྩལ་པ། དེ་ལྟར་ན་ཁྱོད་རང་ མའི་དྲུང་དུ་སོང་ནས་སྐུ་བྲེགས་རྗེས་ཕྱིར་ལྷགས་པར་གྱིས་ཤིག དེ་ ནས་བུ་མོ་མའི་དྲུང་དུ་སོང་ནས་མ་ལ་སྨྲས་པ། མ་ཡིས་བདག་ལ་ཀུན་ དགའ་བོ་རྙེད་པའི་ཐབས་མ་བྱུང་བས། སངས་རྒྱས་ཀྱིས་བདག་ལ་སྐུ་ འབྲེག་པ་ན་ཀུན་དགའ་བོ་བདག་གི་ཁྱོ་བོ་རུ་སྟེར་ཞེས་གསུངས། མ་ཡིས་ སྨྲས་པ། བུ་མོ་ནི་བདག་ལས་སྐྱེས་པ་ཡིན་པས་སྐུ་དེ་བདག་གིས་སྲུང་བར་ བྱེད་དགོས་སོ། ། 

ཁྱོད་ཅིའི་ཕྱིར་དགེ་སྦྱོང་ཞིག་གི་བཟའ་ཟླ་རུ་བྱེད་འདོད། རྒྱལ་

<--- Page Split --->

ཁམས་འདི་ནས་ཆེས་འབྱོར་ཕྱུག་ལྡན་པ་ཞིག་བདག་གིས་ཁྱོད་ཀྱི་ བཟའ་ཟླ་རུ་བྱེད་པའི་ཐབས་བྱེད་འོང་། བུ་མོས་སྨྲས་པ། བདག་ནི་འཆི་ ཡང་རུང་གསོན་ཡང་རུང་ཀུན་དགའ་བོའི་ཁྱོ་མོ་ཁོ་ནར་བྱེད་པར་འདོད་ དོ། །དེ་ནས་མས་སྨྲས་པ། ཁྱོད་ཀྱིས་ཅིའི་ཕྱིར་བདག་གི་རིགས་བརྙས་ པར་བྱེད། ཡང་བུ་མོས་སྨྲས་པ། མ་ཡུམ་ལགས། གལ་ཏེ་ཁྱེད་བདག་ ལ་བརྩེ་ན་བདག་གི་འདོད་པ་ལྟར་དུ་སྒྲུབ་པར་འཚལ། དེ་ནས་མ་དུ་ བཞིན་དུ་གྲི་ཐོགས་ཏེ་བུ་མོའི་སྐུ་བྲེགས་སོ། ། 

བུ་མོ་སླར་ཡང་སངས་རྒྱས་ཀྱི་དྲུང་དུ་ལྷགས་ཏེ་སྨྲས་པ། བདག་ གིས་འདི་ལྟར་སྐུ་ཡོངས་སུ་བྲེགས་སོ། །དེ་ནས་སངས་རྒྱས་ཀྱིས་ བཀའ་སྩལ་པ། ཁྱོད་ཀུན་དགའ་བོའི་ཅི་ཞིག་ལ་དགའ། བུ་མོས་སྨྲས་ པ། བདག་ཀུན་དགའ་བོའི་མིག་ལ་དགའ། ཀུན་དགའ་བོའི་སྣ་ལ་ དགའ། ཀུན་དགའ་བོའི་ཁ་ལ་དགའ། ཀུན་དགའ་བོའི་རྣ་བ་ལ་ དགའ། ཀུན་དགའ་བོའི་སྦ་ལ་དགའ། ཀུན་དགའ་བོའི་བགྲོད་སྟངས་ལ་ དགའ། བཅོམ་ལྡན་འདས་ཀྱིས་བཀའ་སྩལ་པ། མིག་ནང་དུ་མིག་ཆུ་

<--- Page Split --->

ཡོད། སྣའི་ནང་དུ་སྣབས་ཡོད། ཁའི་ནང་དུ་མཆིལ་མ་ཡོད། རྣ་བའི་ནང་ དུ་རྣ་སྔབས་ཡོད། ལུས་པོའི་ནང་ཐམས་ཅད་དུ་བཤང་གཅི་མི་གཙང་ བས་གང་ཡོད། ཁྱོ་ཤུག་མཉམ་དུ་སྦྱོར་བས་མི་གཙང་བའི་ས་བོན་དང་ ལྡན་པར་འགྱུར། མི་གཙང་བའི་ས་བོན་ལ་བརྟེན་ནས་བུ་སྐྱེས། བུ་ལ་ འཆི་བ་དང་ལྡན། འཆི་བ་ལ་བརྟེན་ནས་དུ་ཞིང་སྨྲེ་སྔགས་འབྱུང་བས་ དེས་ཁྱོད་ལ་ཕན་པ་ཅི་ཡོད། བུ་མོས་དེ་ལྟར་ལུས་ཀྱི་ནང་ཐམས་ཅད་མི་ གཙང་བའི་རང་བཞིན་དུ་ཡང་ཡང་ཡིད་ལ་བྱས་པས་སེམས་ཡོངས་སུ་ དུལ་བར་གྱུར་ནས་དགྲ་བཅོམ་པའི་གོ་འཕང་ཐོབ་པར་གྱུར་ཏོ། ། 

དེ་ནས་སངས་རྒྱས་ཀྱིས་བུ་མོ་དགྲ་བཅོམ་པའི་གོ་འཕང་ཐོབ་པར་ མཁྱེན་ནས་བུ་མོ་ལ་བཀའ་སྩལ་པ། ད་ཁྱོད་ཀུན་དགའ་བོའི་དྲུང་དུ་སོང་ ཤིག བུ་མོ་ཤིན་ཏུ་ངོ་ཚ་ཞིང་མགོ་བོ་དུད་པར་བྱས་ནས་སངས་རྒྱས་ལ་ ཕྱག་ཡང་ཡང་འཚལ་ནས་སྨྲས་པ། བདག་ནི་ཆེས་གཏི་མུག་པས་ཀུན་ དགའ་བོའི་རྗེས་སུ་བསྙེགས་པར་བྱས། ད་ལྟ་སེམས་ཀྱི་རང་བཞིན་ རྟོགས་ཏེ་མུན་པའི་ནང་གི་སྒོན་མེ་དང་། གྲུ་ཞིག་པ་ཆུ་ངོགས་སུ་ཐོན་པ་

<--- Page Split --->

དང་། ལོང་བས་ལག་སྐྱོར་རྙེད་པ་དང་། རྒན་པས་འཁར་བ་ཐོབ་པ་ བཞིན་སངས་རྒྱས་ཀྱིས་བདག་ལ་ལམ་བསྟན་པས་བདག་གིས་སེམས་ ཀྱི་དེ་ཉིད་མངོན་པར་རྟོགས་པར་གྱུར་ཏོ། ། 

དེ་ནས་དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ། བུ་ མོ་འདིའི་མ་ཡིས་ངན་སྔགས་ཀྱིས་སྦྱོར་བ་བྱས་ཀྱང་ཅིའི་ཕྱིར་བུ་མོ་ རང་ཉིད་དགྲ་བཅོམ་པའི་གོ་འཕང་ཐོབ་པར་གྱུར། བཅོམ་ལྡན་འདས་ ཀྱིས་དགེ་སློང་རྣམས་ལ་བཀའ་སྩལ་པ། 

བུ་མོའི་འདིའི་སྐྱེ་རབས་དེ་ཁྱོད་ཅག་གིས་ཉན་པར་འདོད་ དམ། དགེ་སློང་རྣམས་ཀྱིས་གསོལ་པ། བཀའ་བཞིན་དུ་ཉན་པར་འདོད་ དོ། །བཅོམ་ལྡན་འདས་ཀྱིས་བཀའ་སྩལ་པ། མ་ཏི་གིའི་བུ་མོ་ནི་སྔོན་སྐྱེ་ བ་ལྔ་བརྒྱའི་བར་དུ་ཀུན་དགའ་བོ་དང་མཉམ་དུ་བཟའ་ཟླ་བྱས་སོ། །དེ་ ལྟར་སྐྱེ་བ་ལྔ་བརྒྱའི་ནང་དུ་ཕན་ཚུན་བསྙེན་ཞིང་བཀུར་བ་དང་ཆགས་ ཤིང་དགའ་བར་གྱུར་པ་ཡིན་ནོ། །

<--- Page Split --->

བདག་གི་བསྟན་པ་འདུལ་བ་ལས་ལམ་ཡང་དག་པ་མངོན་དུ་གྱུར་ ནས་ཁྱོ་ཤུག་ཀྱང་ད་ལྟ་སྤྲུན་ཟླ་ལྟར་དུ་གྱུར། སངས་རྒྱས་ཀྱི་ལམ་ནི་དེ་ ལྟར་དུ་ཡིན་ན་ཁྱེད་ཅག་གིས་ཅིའི་ཕྱིར་ཉམས་སུ་ལེན་པར་མི་ བྱེད། བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་པ་དགེ་སློང་ རྣམས་ཀྱིས་ཐོས་ཏེ་བཅོམ་ལྡན་འདས་ཀྱི་གསུངས་པ་ལ་རྗེས་སུ་ཡི་ རངས་ནས་མངོན་པར་བསྟོད་དོ། །བུ་མོམ་ཏི་གིའི་མདོ་རྫོགས་སོ།། །། 

བསོད་དར་རྒྱས་ཀྱིས་མ་ཧཱ་ཅི་ནའི་སྐད་ནས་བོད་སྐད་དུ་བསྒྱུར་བའོ། །

<--- Page Split --->

## ༤༠ འབྲེལ་ཡོད་ཀློག་དེབ། 

མཁན་པོ་བསོད་དར་རྒྱས་ཀྱི་གསུང་འབུམ། ༩ བསྒྱུར་རྩོམ། 

► 索达吉堪布全集 9 | 译作 

མཁན་པོ་བསོད་དར་རྒྱས་ཀྱི་གསུང་འབུམ། ༡ བོད་ཡིག 

► 索达吉堪布全集 1 | 藏文 

མཁན་པོ་བསོད་དར་རྒྱས་ཀྱི་གསུང་འབུམ། ༣ བོད་ཡིག 

► 索达吉堪布全集 2 | 藏文 

མཁན་པོ་བསོད་དར་རྒྱས་ཀྱི་གསུང་འབུམ། ༣ བོད་ཡིག 

► 索达吉堪布全集 3 | 藏文 

མཁན་པོ་བསོད་དར་རྒྱས་ཀྱི་གསུང་འབུམ། ༤ བོད་ཡིག 

► 索达吉堪布全集 4 | 藏文 

མཁན་པོ་བསོད་དར་རྒྱས་ཀྱི་གསུང་འབུམ། ༥ བོད་ཡིག 

► 索达吉堪布全集 5 | 藏文 

མཁན་པོ་བསོད་དར་རྒྱས་ཀྱི་གསུང་འབུམ། ༦ བོད་ཡིག 

► 索达吉堪布全集 6 | 藏文 

མཁན་པོ་བསོད་དར་རྒྱས་ཀྱི་གསུང་འབུམ། ༨ བོད་ཡིག 

► 索达吉堪布全集 8 | 藏文 

རྡོ་རྗེ་པ་ལམ་གྱི་ཕྲེང་རྡོག་༣༦༥ 

《365 颗钻石》 

བསླབ་བྱ། 

《弟子规》 

འོད་དཔག་མེད་ཀྱི་ཞིང་ཡིད་ལ་བྱེད་པའི་མདོ། 

《观经》 

ས་ཡི་སྙིང་པོའི་རྩ་བའི་སྨོན་ལམ་གྱི་མདོ། 

《地藏菩萨本愿经》 

བཀྲ་ཤིས་པའི་མདོ། 

《吉祥经》 

བ་མའི་དྲིན་ལན་འཇལ་དཀའ་བའི་མདོ། 

《父母恩难报经》 

བ་མ་སྐྱོབ་པའི་མདོ། 

《盂兰盆经》 

ལུང་དག་ལྡན། 

《杂阿含经》

<--- Page Split --->

མཁན་པོ་བསོད་དར་རྒྱས་ཀྱི་གསུང་འབུམ། ༩ བོད་ཡིག 

► 索达吉堪布全集9 | 藏文 

མཁན་པོ་བསོད་དར་རྒྱས་ཀྱི་གསུང་འབུམ། ༡༠ བོད་ཡིག 

► 索达吉堪布全集10 | 藏文 

མཁན་པོ་བསོད་དར་རྒྱས་ཀྱི་གསུང་འབུམ། ༡༡ བོད་ཡིག རབ་ཏུ་བྱུང་བའི་ཕན་ཡོན་ལ་བསྟོད་པ་ཚིགས་སུ་བཅད་པའི་མདོ། 

► 索达吉堪布全集11 | 藏文 《赞僧功德经》 

མཁན་པོ་བསོད་དར་རྒྱས་ཀྱི་གསུང་འབུམ། ༡༢ བོད་ཡིག ཞིང་སྦྱོང་གི་བསྟན་བཅོས་ཚིག་བཅད་མའི་འགྲེལ་བ། 

► 索达吉堪布全集12 | 藏文 《往生论注释》 

མཁན་པོ་བསོད་དར་རྒྱས་ཀྱི་གསུང་འབུམ། ༡༣ བོད་ཡིག རྒྱ་ནག་རི་བོ་རྩེ་ལྔའི་གནས་བཤད་མཐོང་ལྡན། 

► 索达吉堪布全集13 | 藏文 《五台山志》 

མཁན་པོ་བསོད་དར་རྒྱས་ཀྱི་གསུང་འབུམ། ༡༤ བོད་ཡིག སྙིང་གཏམ་སྙིང་གི་ཐེག་ལེའི་འགྲེལ་བ། 

► 索达吉堪布全集14 | 藏文 《忠言心之明点释》 

མཁན་པོ་བསོད་དར་རྒྱས་ཀྱི་གསུང་འབུམ། ༡༥ བོད་ཡིག དྲན་ངོགས་ཀྱི་ནུབ་བསྐྱོད། 

► 索达吉堪布全集15 | 藏文 《西游回忆录》

<--- Page Split --->
![](images/17_0.jpg)


<--- Page Split --->
